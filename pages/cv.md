Lassan 20 éve végeztem munkavállalási tanácsadóként, azóta dolgozom egyéni és csoportos formában pályaválasztókkal, álláskeresőkkel, szinte minden korosztállyal. Részt vettem új program fejlesztésében tartós munkanélküliek számára Angliában és Németországban. Lehetőségem volt a Szent István Egyetem és Pázmány Péter Katolikus Egyetem andragógus szakán mindezt a gyakorlati tudást átadni 5 éven keresztül. Szerveztem a hallgatókból önkénteseket, akik az iskolákban vagy a Kozma utcai börtönben pályaorientációs foglalkozásokat tartottak. Szociálpedagógusként dolgoztam családsegítőkben, gyermekjóléti szolgálatban, és alapítványoknál.  
&nbsp;  
2008-ban új korszak kezdődött a számomra, amikor pszichológusként diplomáztam. Családterápiás gyakorló éveim alatt találkoztam a Ligában Boldizsár Ildikóval és a metamorphoses-meseterápiával 2010-ben. Azután az önismereti élményemnek köszönhetően ismerkedtem meg a férjemmel, aki a 3 gyermekem édesapja. Párom a meseterápiás vizsga estéjén a családi vacsoraasztalnál úgy fogalmazott „anyátok megtalálta önmagát”, sugároztam … jómagam az igazmondó tükörben pedig azt láttam meg, hogy a mese azzal gazdagított engem, milyen megmerítkezni a tiszta forrásban.  
&nbsp;  
Meseterapeutaként az a célom, hogy minél több emberhez újra eljusson a mesei” tudás”, amely a láthatatlan utak bejárását adja, valamint, hogy meg tudjunk lépni családi és egyéni elakadásokat.  
&nbsp;  
Re-breithing facilitárként azt tanultam meg, mennyire fontos a hozzám fordulók mellett lenni segítőként, kísérni a testi-lelki folyamatát, meseterapeutaként ugyanezt tapasztaltam.  
&nbsp;  
Az eddigi klienseim, amikor kézhez kapták a mesét, mint egy ablak kinyílt a tekintetük és azt a visszajelzést adták, hiszen ez a történet rólam szól, én vagyok, miképpen lehetséges ez? Nagyon fontosak ezek a megélések, találkozások, rengeteget számít!  
&nbsp;  
Jelenleg úgy kelek, hogy azt kérik a gyerekeim meséljek, amint útnak indítom őket, már azon jár az eszem, mikor mit és kinek mesélek a gyerekpszichodrámás, Varázsjátékos, bábterápiás foglalkozásokon. Most egy táncterápiás női műhelyen fogjuk kipróbálni a kettő kombinációját kollégámmal. Este pedig úgy zárjuk a napunkat, hogy anya mesélj nekem, én pedig éjjel a mesékkel ringatom vissza magam a szoptatásból. A mese egy szőttes, átszövi életünket és lényünket.  
&nbsp;  
